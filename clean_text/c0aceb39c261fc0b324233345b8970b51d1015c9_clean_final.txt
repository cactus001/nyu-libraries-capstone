--- Page 0 ---
1 OCHA Centre for Humanitarian Data березень 2024Вступ Безпека даних є ключовим компонентом відповідальності за дані — безпечного, етичного та ефективного управління даними для оперативного реагування. Це комплекс фізичних, технологічних і процедурних заходів, які забезпечують конфіденційність, цілісність і доступність даних та запобігають їх випадковій або навмисній, незаконній або іншій несанкціонованій втраті, знищенню, зміні, здобуттю або розкриттю. У цьому пораднику пропонується низка рекомендованих заходів для забезпечення безпеки даних в управлінні операційними даними. Ці заходи повинні здійснюватися згідно з відповідними інституційними повноваженнями, положеннями та нормативно-правовою базою. Практикуйте належне налаштування паролів • Захищайте свої пристрої та облікові записи за допомогою надійних паролів, які включають цифри, великі та малі літери, а також символи. У кожному паролі має бути щонайменше 16 знаків. • Увімкніть багатофакторну автентифікацію для всіх облікових записів. • Не використовуйте один і той самий пароль для кількох облікових записів. • Не зберігайте свої паролі на фізичних (наприклад, на нотатках) або цифрових носіях (у файлі на вашому пристрої) і не повідомляйте свій пароль іншим людям. • Не використовуйте функцію "Запам'ятати мене (Remember Me)" в застосунках і браузерах. • Негайно змінюйте паролі до своїх облікових записів у мережі інтернет, якщо ви загубили свій пристрій або його було викрадено. Використовуйте антивірусне/захисне програмне забезпечення • Переконайтеся, що на ваших пристроях встановлено належне антивірусне/захисне програмне забезпечення. • Якщо у вас є питання про відповідні інструменти або про їх налаштування, зверніться до ІТ-спеціаліста у вашому офісі. Оновлюйте програмне забезпечення та операційні системи • Регулярно перевіряйте, щоб ваш пристрій, програмне забезпечення, застосунки і плагіни для браузерів були оновленими, та увімкніть автоматичне оновлення операційної системи. • Використовуйте веббраузери, що отримують автоматичні оновлення безпеки, такі як Chrome або Firefox. • Вимикайте пристрої в кінці робочого дня, щоб забезпечити оновлення та захиститися від атак.Порадник з питань безпеки даних в управлінні операційними даними березень 2024 Переклад виконано CartONG завдяки підтримці CLEAR Global та Міністерства закордонних та європейських справ Франції.

--- Page 1 ---
2 OCHA Centre for Humanitarian Data березень 2024Уникайте фішингу і пильнуйте, куди ви переходите за посиланням • Отримуючи підозрілі електронні листи або повідомлення, завжди перевіряйте адресу/контактну інформацію відправника і переходьте за посиланнями або відкривайте вкладення лише, якщо ви довіряєте відправнику. • Не відповідайте на підозрілі електронні листи та не пересилайте їх колегам. • Повідомляйте про підозрілу активність службі ІТ-підтримки. Відповідально використовуйте мобільні пристрої • За можливості використовуйте для роботи окремі пристрої. Завжди зберігайте робочі пристрої в безпечному місці та не носіть їх з собою без потреби. • Використовуйте схвалені організацією месенджери, що забезпечують наскрізне шифрування. • За можливості вимикайте з'єднання Bluetooth і мінімізуйте його використання. • Використовуйте схвалену організацією віртуальну приватну мережу (VPN), коли працюєте в Інтернеті. Завжди виходьте зі своїх облікових записів, якщо користуєтеся загальнодоступним комп'ютером чи пристроєм. • Вимкніть функції біометричного розблокування, особливо під час подорожі. Захищайте конфіденційні дані та мінімізуйте використання даних • Ведіть реєстр активів даних, в якому вказано рівень конфіденційності для кожного типу даних, якими користується ваш офіс. Регулярно переглядайте рівні конфіденційності, оскільки умови змінюються. • Збирайте лише мінімальний обсяг даних, необхідний для досягнення мети та виконання конкретних завдань з управління даними. • Зберігайте конфіденційні дані лише стільки, скільки необхідно для досягнення мети, для якої вони обробляються, а також відповідно до вимог чинних інструкцій, законів та нормативних актів. • Передавайте та зберігайте дані за допомогою інструментів і каналів, схвалених організацією (локально на сервері, комп'ютері або ноутбуці організації; або на віддалених серверах і системах за допомогою таких додатків, як OneDrive, SharePoint і Teams). • Захищайте паролем файли (Word, Excel, PDF), що містять конфіденційні дані, та повідомляйте ці паролі до документів через окремі канали (наприклад, відправляйте через месенджер пароль до документа, надісланого електронною поштою). • Обмежте та ретельно контролюйте кількість людей, які мають доступ до конфіденційних даних. • Визначте графік зберігання та знищення всіх даних, якими користуєтеся, і застосовуйте відповідні інструменти для знищення даних. • Шифруйте ваші електронні повідомлення. Ключові ресурси • IASC Operational Guidance on Data Responsibility in Humanitarian Action [Операційний посібник Міжвідомчого постійного комітету щодо відповідальності за дані в гуманітарній діяльності англійською мовою] • Guidance Note on Data Incident Management [Керівництво з реагування на інциденти, пов'язані з використанням даних англійською мовою] • Tip Sheet on the Responsible Use of Online Conferencing Tools [Порадник щодо відповідального використання інструментів для онлайн-конференцій англійською мовою] Щоб дізнатися більше про управління конфіденційними даними в гуманітарних операціях, відвідайте сторінку Відповідальність за дані на вебсайті Центру або зв'яжіться з нашою командою за адресою: centrehumdata@un.org.