--- Page 0 ---
Koj Muaj Kev Xaiv… Cia Peb Pab Txawm yog koj xav paub seb yuav ua li cas koj thiaj nyob tau hauv koj lub tsev mus los yog tsiv tawm mus nyob rau ib lub tsev muaj neeg pab saib xyuas koj los yog tsev laus, cov Aging and Disability Resource Centers* yuav nrog npaj cov kev pab rau koj kom koj nyob nyab xeeb thiab muaj kev kaj siab. Qhov kom paub tias yuav nrhiav ib qhov chaw nyob zoo li cas thiab xyuas seb puas yuav them taus—mus hov ntev— tsis yog ib qho yooj yim. Nws yuav paub tsis tau hais tias qhov koj txiav txim siab ntawd puas yog ib qhov zoo rau koj tus kheej los yog ib tus uas koj hlub tshua nws. Tsis yog muaj koj ib leeg xwb , nws muaj kev pab . Sab Laj Muab Tswv Yim Ua Ntej Lus Qhia Paub Lub Resource Center cov neeg ua hauj lwm uas paub zoo txog tej vaj tse nyob thiab tej kev pab cuam yuav nrog nrhiav tej no kom tau rau koj raws li koj xav tau. Cov Resource Centers no yog cov counties ua tus saib xyuas, thiab nws tsis muaj feem txuam nrog lwm cov kev lag luam los yog lwm cov chaw muab kev pab cuam. Yog li koj yeej meem tso siab tias koj tau txais cov lus zoo qhia pab koj xaiv tau qhov zoo tshaj rau koj. Cov Neeg Paub Hauj Lwm Cov neeg paub hauj lwm yuav xyeej sij hawm tuaj ntsib koj hauv koj tsev, hauv lub Resource Center, los yog lwm qhov chaw uas nws yooj yim rau koj thiab koj tsev neeg. Kev Pab Pub Dawb Koj yuav tsis tau them nyiaj dab tsi rau qhov kev pab sab laj muab tswj yim ua ntej los yog lwm yam kev pab los ntawm lub Resource Center. Ua Ntawv Thov Nyiaj Pab Cov neeg xav tau kev pab them cov kev pab tu mus ib lub sij hawm ntev yuav tau ua ntawv thov cov nyiaj uas muaj nyob hauv lub Resource Center. Yim Ntxov Paub Txog Medicaid Yim Huab Zoo Yog koj xav mus nyob hauv ib lub tsev laus los yog ib lub tsev muaj kev pab saib xyuas koj, nws yog ib qho tseem ceeb yuav tau paub txog cov kev pab tu mus ib lub sij hawm ntev uas tsoom fwv yog tus them nyiaj. Thaum koj nyob rau qhov txiav txim siab xaiv qhov chaw nyob, yuav tau nug tias: Kuv cov nyiaj ntawm kuv ntiag tug yuav kav hov ntev? Puas muaj cov hau kev twg uas yuav pab kuv txuag kuv cov nyiaj kom kav ntev? Yog (los yog thaum) kuv cov nyiaj tas lawm yuav muaj dab tsi tshwm sim? Puas muaj nyiaj dab tsi pab thiab yuav ua li cas kuv thiaj thov tau? Kuv puas tseem nyob tau hauv qhov chaw uas kuv xaiv yog kuv qhov chaw tau nyiaj los them ho pauv? Nrhiav neeg pab; hu rau koj lub Resource Center hnub no. *Nyob rau cov cheeb tsam uas tsis muaj ib lub Resource Center, lub Human Service Department hauv koj zos yog qhov chaw muab cov kev pab no. Qhov yuav mus cuag tau lawv li cas ntawd muab qhia nyob sab nraum qab ntawm daim ntawv no.

--- Page 1 ---
Bureau of Aging and Disability Resources: Aging and Disability Resource Centers Xav Seb Yuav Mus Nyob Hauv Ib Lub Tsev Muaj Neeg Pab Saib Xyuas Yus los yog Tsev Laus? Considering Assisted Living or a Nursing Home? Qhov Koj Yuav Tsum Paub… What You Should Know… Kev Sab Laj Ua Ntej thiab Koj Pre-Admission Consultation and You Nug Koj Lub Aging and Disability Resource Center* Hnub No: ADRC of Buffalo, Clark & Pepin Counties 407 S. Second Street Alma WI 54610-0517 Xov Tooj: 608-685-6307 Xov Tooj Hu Dawb: 866-578-2372 Sab Laj Muab Tswv Yim Ua Ntej Lub Aging and Disability Resource Center ntawm koj yuav pab koj sab laj muab tswv yim ua ntej. Muaj cov neeg paub hauj lwm zoo hauv lub Resource Center yuav qhia kom koj paub thiab pab koj txog: Tas nrho cov kev pab cuam tu neeg mus ib lub sij hawm ntev uas muaj rau koj xaiv; Nrog muab cov nqi ntawm ntau qhov kev xaiv los sib piv los pab koj npaj rau koj lub nee yav tom ntej; Qhia tsoom fwv tej nyiaj txiag uas muaj pab sawv daws thiab yuav ua li cas koj thiaj thov tau; Tej yam tseem ceeb uas koj yuav tau muab coj los xav kom zoo thaum kom xaiv cov kev pab tu mus ib lub sij hawm ntev thiab tej txiaj ntsim kev pab uas koj yuav tau txais. Kev sab laj ua ntej yuav muab tau lub tswv yim pab tib neeg paub txog tej kev txiav txim siab ua ntej lawv nqes tes rau. STATE OF WISCONSIN DEPARTMENT OF HEALTH SERVICES Division of Long Term Care P-00040H (04/2009) dhs.wisconsin.gov